---
name: Viviana De Simone
---

**Viviana De Simone** nasce il 3 settembre 1982 a Roma. Passa la sua infanzia immersa in libri di ogni genere, dai quali emerge solo saltuariamente per leggere fumetti o giocare ai videogame. Durante uno di questi rari momenti scopre il gioco di ruolo e diventa master e narratrice ossessiva. È il 2009 quando decide che il mondo del gioco è la sua casa e crea **Il Barone Games**, la sua casa editrice di giochi da tavolo. Il primo prodotto, *Hug Me*, di cui è anche co-autrice, rivoluzionario gioco in scatola a tema zombie, va in sold out in tre mesi. È il primo di una serie di successi. Nei successivi dieci anni Viviana associa al lavoro per il Barone quello da editor per case editrici più grandi, curando traduzioni e adattamenti di opere altrui, tra i quali i ventennali della *Whitewolf*. Contemporaneamente la sua attività di master e narratrice la porta a capo di diverse cronache di GRV. Nel 2014 fonda la cronaca *I Fera di Radiant*, nel 2017 l’associazione culturale *Cane Nero*, della quale cura le cronache *Hound Backyard* e *Una Sporca Storia*. Per anni si dedica con egual passione alla creazione è edizione di giochi da tavolo e a una massiccia produzione di storie, giochi e avventure interattive. Finché nel 2019 decide di provare con i librigame e fonda **Collana Trivio**. Vive in simbiosi con il suo cane gigantesco, tentando disperatamente di difendersi dagli attacchi dei tre gatti.
