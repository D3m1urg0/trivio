---
title: L'Artiglio in fiamme
author: Stefania Ricco
category: fantasy
keywords: L'artiglio in fiamme, Kindsgard, Draghieri, Eroe, Fiere
description: "Mentre accompagni uno sparuto gruppo di Umani alla sicurezza dell'Artiglio del Fiume Rosso, una luce si spegne: l'Artiglio di Fuoco è in pericolo."
---

Nel Kindsgard tutto segue la legge di Natura, l'unica Dea indifferente e crudele. All'ombra di Maestà, la montagna al centro del Giardino, tutto soffre e tutto lotta per sopravvivere, contro le Fiere, creature di ogni genere, e contro l'ambiente stesso.
L'Anello di Fuoco, un cerchio di torri di guardia, si erge a barriera delle terre liberate per la sopravvivenza della Specie Umana e gli instancabili Draghieri, unica difesa degli Umani, combattono ogni giorno per la sopravvivenza di una sola Specie.
Mentre accompagni uno sparuto gruppo di Umani alla sicurezza dell'Artiglio del Fiume Rosso, una luce si spegne: l'Artiglio di Fuoco è in pericolo. Non c'è modo di sapere quale Fiera ha attaccato l'Artiglio o quanti Umani ci siano da portare in salvo: devi lasciare il tuo gruppo alle cure del Draghiere di stanza al Fiume e partire, sperando di essere abbastanza veloce. Sei un Draghiere, un Eroe infuso di Fierezza: tuo è il compito di assicurare la sopravvivenza degli Umani, a qualsiasi costo.

In questa avventura la sopravvivenza di un'intera Specie sarà affidata a te.
Vestirai i panni di un Draghiere, sarai tu a scegliere il tuo Istinto e i tuoi colori araldici, e non conoscerai nient'altro che la crudeltà di un mondo in cui tutto è un pericolo.
Usa le tue abilità e lasciati guidare dal tuo Istinto per affrontare le Fiere che troverai sul cammino, e non abbandonare mai un Umano in pericolo, o la tua intera esistenza sarà vana.
Riuscirai ad arrivare in tempo per salvare l'Artiglio in fiamme?
