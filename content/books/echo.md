---
title: Echo 931
author: Alberto Tronchi
category: scifi
keywords: Echo 931, Alberto Tronchi, avventura interattiva, intelligenza artificiale
description: 'Anno 3330. La nave colonica Dante X399 della Van Der Mer Corporate è in viaggio verso Echo 931, una Super Terra su cui è stata percepita la presenza di vita.'
---
Anno 3330. La nave colonica Dante X399 della Van Der Mer Corporate è in viaggio verso Echo 931, una Super Terra su cui è stata percepita la presenza di vita. La colonizzazione spaziale è guidata dalla tecnologia Echo, in grado di sfruttare una nuova gamma di frequenza che collega la materia tramite una rete di correlazioni energetiche.
Grazie alla tecnologia Echo è stato possibile mappare una distanza astronomica di oltre 30.000 au, e la lista dei vari pianeti generata dalle rifrazioni è stata stilata con la codificazione definita Echo numerica, fino all’ultimo scoperto: Echo 931.
Colonizzare nuovi pianeti è il business del nuovo millennio. Intere famiglie di coloni decidono di imbarcarsi sulle navi allestite da compagnie private, accettando i rischi di una corsa verso l’ignoto alla ricerca di un nuovo paradiso.
Ed è proprio la Dante X399 che sta per approcciare Echo 931, e per il suo equipaggio sta per compiersi un destino ben diverso da ciò che si aspettano.

Questo libro non è un semplice romanzo, ma un’avventura interattiva in cui le tue scelte guideranno la storia dell’equipaggio della Dante passo dopo passo. Sarai tu a scegliere come far agire i protagonisti al centro della scena, ciò che deciderai avrà delle ripercussioni sui capitoli seguenti, in un effetto a scalata in grado di creare una vera e propria “eco”.
Segui le vicende dell’equipaggio della Dante X399: il capitano Anneke Van Der Mer, una determinata combattente, l’intelligenza artificiale Blue, desiderosa di comprendere meglio gli esseri umani, e il tanto abile quanto sensibile ingegnere di bordo Hazel. Tra popolazioni aliene ricche di segreti e misteri, e un pianeta selvaggio ricolmo di pericoli e tesori, questo libro ti porterà a decidere il destino di un intero mondo.
